.- Μ’...

,laudatus neque adversus corruptelas munerum satis undique munitus fuisset,
vituperavit3 contra vitam privatam omni labe carere affirm at ; inprimis laudabile
esse, quod multitudinis cupiditatibus non cessisset. Deinde Theoridis sacer-
dotis, quam Dem. nihil veritus in ius vocavisset, mentione etiam magis de
via depulsus, quas causas oravisset, pluribus explicavit nescius ni fallor,
ubinam postea hanc rem melius absolvere posset.

Iam vero c. 16 ad propositum redit neque deinceps, quibus rebus
publicis Demosth. sibi illam immortalem laudem pepererit, exponere desinit.
Verbis φανερὰ ἧν ipsius Plutarchi vestigia aperiuntur; spectat haud dubie ad
Demosthenis oratt. Philippicam ΙΙ., de cherson„ Philipp. ΙΙΙ.; vix enim haec
verba ad Dem. 18, 20-22 pertinent. Praeterea vox διακαίοντος ex
c. 18 s. m. (ἡ δὲ τοῦ ῥήτορος δῦναμις -— διακαίουσα τὴν φιλοτιμίαν)
repetita documento est Plutarcho etiam sequentia ob oculos versari. Senten-
tiarum enim diversitatem video nullam (contra Roesig. p. 41).

Unde reliqua huius capitis hausta sint quaerens, inter Aeschinem
et Theopompum dubius haereo, Nam, quod Plut. de Demosthenis legatione
ad Philippum tradit, ab Aeschine, qui (de f. legat ξ 38) haec habet: πολ-
λάκις μοι) τοῦνομα ἐν τοῖς λόγοις ὠνομάζετο. πρὸς δὲ Δημοσθένην τὸν οὕτω
καταγελάστως ἀπαλλάξαντα οὐδ’ ὑπὲρ ἑνὸς οἶμαι διελέχθη prorsus abhorret.
ltaque quamvis Schaefero ΙΙ 191 applaudamus monenti, ne Aeschinem
quidem confidenter contendere audere Philippum Demosthenis verba omnino
non respexisse, tamen tantum interest inter Plutarchi et Aeschinis verba,
ut ea conferre prorsus non liceat. Itaque aut Plutarcho ingens quaedam
licentia insolitave memoriae infirmitas vitio est danda aut scriptor aliquis
aequalis, qui Aeschinis mendacium correxerat, ei in manibus fuit. Qui quin
Theopompus fuerit, dubium non fore existimo, cum ad Aeschinis narra-
tionem (de f. leg. ἓ 112; ἐκεῖνα δὲ ἤδη κ. σφόδρα διωρθοῦτο· οὒκ εἷπον, ὡς
καλὸς εἴ· γονὴ γὰρ τῶν ὄντων ἐστὶ κάλλιστον. οὐδ’ ὡς δεινὸς συμπιεῖν· σπογγιᾶς
τὸν ἔπαινον ὑπολαμβάνων τοῦτον εἶναι. οὐδ’ ὡς μνημονικός· σοφιστοῦ τὰ τοιαῦτα
νομίζων ἐργολαβοῦντος ἐγκώμια εἶναι) et subsequentia verba (ὅθεν ἐπαινοῦν-
των ...... ἐγκώμιον) in Philippi ignominiam dicta optime quadrent. Nam
constat — id quod supra monuimus — Theopompum data opera Demo-
sthenis quoque cavillationibus nixum Philippi imaginem effinxisse teterrimam ;
eundem cur Aeschinis orationes ad eam rem non compilasse putandum sit?

. Quod utcunque se habet, ex Aesch. or. de f. leg. in hanc vitam
praeter hos duos locos (ἓ 38 et 112) nihil transisse invenio, nisi quod
Plut. c. 4 -— quo quaeso respicias — Demosthenem Batali cognomen a
pueris propter mollitiem corporis accepisse tradit, cui similem traditionem

