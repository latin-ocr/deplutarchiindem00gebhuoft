...9.-

Deinde si reputamus, quomodo nomen Demetrii Magnetis c. 15 et
c. 27 afferatur, hi loci non ita comparati sunt, ut efficiatur Plutarchum
antecedentia quoque et subsequentia ex eo transscripsisse.

Atque totum caput 15 speciem doctrinae habet. Quqd a Plutarcho
inspectis eis quos nominat scriptoribus compositum esse negabit, quemcunque
non fugerit iam ante illud tempus a doctissimis hominibus, Dionysio Halicarn.
et Caecilio Calactino, in orationes Atticas diligentissime inquisitum esse,
quo quaeque tempore scripta aut habita esset. ltaque ut semel quidem
Roesigeri ratione utar, sic colligo: Nemo opinor infitias ibit hos nobilissimos
viros etiam Magnetis historias literarum περὶ συνωνὺμων inscriptas inspexisse.
Ergo haec omnia ex eo, qui minimus omnium natus est, auctore desumpta
esse credo i. e. ex Caecilio, cuius vestigia apparere sine ulla justa causa
Roesiger negat p. 38 sq. Sed hoc suo loco accuratius comprobabimus.
Ceterum mihi persuadere nullo modo possum Demetrium Magn. libro illo
catalogi ni fallor forma composito talia tam fuse tractavisse. ld quoque
perspicuum est ex iis, quae hoc capite traduntur, nullo modo colligendum
esse, quinam totius vitae fons primarius fuerit. Abhorrent enim quam
maxime a scriptore res gestas respiciente spectantque ad res grammaticas
literasque magis quam ut quisquam concludere possit, qui talia scripserit,
eundem moreS, ingenium, res gestas magis respexisse, quam ad orationes
aestimandas necesse fuit. .

Altera Demetrii M. mentio c. 27 fit: ὅτε καί φησιν αὐτὸν ὁ Μάγνης
Δημήτριος κ. τ. λ. Sed ne inde quidem colligi potest Magnetem fontem
primarium esse. Nam quoad ego Plutarchi rationem scribendi perspexi,
verba ὅτε καὶ semper fabellam undecunque decerptam etin narrationem
continuam inculcatam praecedunt (cf. c. 17: ὅτε καὶ Θεόφρ.), Debet autem
Plut. lianc notitiam nisi fallor Demetrii M. libro περὶ ὁμονοίας. 1) inscripto.
Nam talis libri testis est Cicero, fierique potest. ut Plutarchus, cum librum
de exilio conderet, eam in hane occasionem reservaverit.

Porro altero loco (c. 28), ubi similiter atque c. 14 Demetrii nomen
patria non nominata exstat, quamquam proximo cap. 27 Magnetis diserte
mentio facta erat et ad eius opus περὶ συνωνὺμων haec notitia egregie
quadrare videtur, tamen dubito, num hic intelligendus sit. Nam nisi obiter
nusquam affertur et cum Plutarchus ab initio Phalerei testimonio multo
crebrius utatur et c. 14 Phalerei, non Magnetis vestigia apparere probasse
mihi videar, hic quoque Phalereum intellegendum esse puto. Accedit quod

 

¹) Idem censuerunt Droysen, hist. success, Alex. M. p. 679 et Haug, die
Quellen Plutarchs. Tfib. 1854.

