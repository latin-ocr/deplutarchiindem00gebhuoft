.. 12 .-
Ἰσοκράτους μαθητῶν] Δημήτριος δ’ ἐν τοῖς περὶ ὁμωνὺμων ποιητῶν Χαλ-

κιδέα φησὶν αὐτὸν εἶναι. Suidas S. v. Ἰσαῖος iisdem verbis iteratis praeter
easquae uncis inclusi, hoc in extremo addit: οὗτος ἐπαινεῖται καὶ ὥς ῥήτωρ
καὶ ὡς Δημοσθένην ἀμισθὶ προαγαγών. ’

Hunc locum, quisquis ita comparatum viderit concedet, non totum
ex Demetrio M. pendere, sed certo non nisi de Isaei patria Deinetrii
opinionem, quae cum vulgari non congruat, afferri. Ac ne dicas Demetrium
Hermippi vestigia prementem haec fortasse Harpocrationi praebuisse, quaeso
animadvertas a Caecilio canonem, qui dicitur decem oratorum, constitutum
esse, ut putandum sit scriptorem quendam, qui post Caecilii tempora florii·
erit, fortasse hunc ipsum, ab Harpocratione (et Suida) usurpatum esse.A ‘Nec
verba a Suida adiecta unde fluxerint quisquam, qui accurate examinaverit,
confidenter dicere potest. Ex Demetrio repetita ea esse conicere· vetamur,
quod ex iis, quae Harpocratio tradit, non discimus ea cum priore parte
coniuncta esse. Itaque satis habeamus oportet statuisse iam ab Hermippo
ipso talia fortasse narrata esse. Certum Demetrii M. haberemus indicium,
si Isaeus a Plutarcho diserte Chalcidensis cognominaretur. Nam
cum praeter Harpocr. et Suid. et Psplut. 839e, 844b et Phot. eod. 263
p. 490a 25 et cod. 265 p. 4921> 26 ed Bekk. Isaeum Chalcidensem vocent,
apparet posteriores scriptores Demetrium secutos esse, Plutarchum eius rei
ignarum fuisse.

C. 30 num verbis κομιδῇ φλυαροῦσι Demetrii M. nec prioris alicuius
scriptoris, qui Demetrii quoque auctor fuerit, refutetur commentum, incertum

est. Sed etiamsi concedamus id ad Demetrium spectare, inde et quod
duobus aliis locis notitiae quaedam ex eo repetitae sunt, minime colligere
licet magnam totius vitae partem ex eodem Magnete fluxisse.

Denique non alienum a eausa est commemorare in reliquis Plutarchi
libris nullum exstare locum, ubi illo usus sit, quamquam hoc ‘non magnum
momentum facere³ Roesigero (p. 39) concedo, dummodo non mero casu,
ut illi videtur, sed consilio suos fontes eum adiisse credamus. At aliquantum

sane ad rem pertinet, quod Dionys. Halia, testis minime spernendus, de
Din. iud. 1 sq„ Demetrium Magnetem severe vituperavit (οὐδὲν ἐστιν οὔτε
ἀκριβὲς οὔτε ἀληθὲς εὑρεῖν etc). -

Duridi s causa non firmioribus quam Demetrii Magnetis fundamentis
nititur. Quod etiamsi postea mea quaestione instituta comprobabitur, nunc
impetrare a me nequeo, quin, quanti illius argumenta aestimanda sint,
paucis explicem.

