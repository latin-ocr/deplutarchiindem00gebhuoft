..8.-

At falsa interpretatione verborum, quae modo attuli, diversitatem in·
dagasse se credit3 interpretatur ⁴enim nisi fallor particulam ἐπεὶ = nam,
et verba τῷ βίῳ παρῆλθε = superstes aequalium oratorum erat, eo facilius
in errorem ductus, quod in cap. 13 et 14 res continuas referri non in·
tellexit. Sed nexus sententiarum c. 13 extr. c. 14 init. hic est: Panaetius ’
laudi tribuit Demostheni, quod eius orationes ita pleraeque scriptae essent,
ut solam per se honestatem expetendam esse· eum censuisse appareret,
eumque et civibus suis antecellere iubentem eos honestati et decori securi·
tatem salutemque postponere. Cui argumentorum praestantiae et orationum
nobilitati si fortitudo quoque bellica inque agendo integritas accessisset, ,
eum non in numero aequalium, sed in superiore loco cum Cimone, Thu·
cydide‚ Pericle collocandum fuisse. Atque Phocionem quidem his nobi·
lissimis Graecis virtutis laude non cedere, Demosthenem autem neque in
armis satis laudatum neque adversus corruptelas munerum satis undique
munitum, praeclarum quidem laudatorem virtutum, quibus maiores clari
facti essent, fuisse, sed eas imitando nihil valuisse. Tum pergit: Quam·
quam (ceterum) (cf. Wyttenbach lex. Plut.) aequales oratores (Phoci-
onem excipio) vitae quoque laude vicit, sive ut pluribus verbis inter-
preter: non solum orationibus (c. 13 extr.) aequalibus praestitit, sed etiam
vita. Quocum egregie conveniunt, quae ab aliis scriptoribus de aequalibus
oratoribus commemorantur. Ergo hoc loco diversitas iudicii est nulla.
Neque intellego equidem, quomodo voces: ὥστε θεραπεὺεσθαι ὑπὸ τοῦ μεγάλου
βασιλέως c. 12 et τῷ δ’ ἄνωθεν ἐκ Σοὺσων κ. Ἐκβατάνων ἐπιβατὸς χρυσίῳ
κ. κατακεκλυσμένος c. 14 inter se repugnent (Roesig. p. 41).

Nunc etiam magis perspicuum esse puto non Magnetis illo loco
testimonium afferri, sed eius qui Demostheni aequalis erat, Phalerei, cui
sententiae Schaeferum quoque assentiri video (Dem. u. s, Z.111 1, 135).

Itaque quoniam probasse me credo, hoc quem tractamus loco de
Magnete cogitari non posse, et tantum abesse, ut Plut. secum pugnet, ut
contra argumento par sit, supersedere possum opera explicandi verba
(c. 27 extr.) certe ex Magnete desumpta benevolentiae, non malignitatis
adversus Demosthenem signa prae se ferre. Atque cum ex reliquis locis
c. 15 [et 30] nihil ad hanc rem proficiamus, nullo loco simultas Magnetis
adversus Demosthenem apparet¹)‚ Roesigerique sententia reicienda est.

 

1) Accedit quod Panaetii, quam c. 13 affert, sententia, si apud Demetr.
Magn. Plutarchus eam invenisset, quod quidem Roesigero videtur, hunc monere
potuit, ut illam simultatis opinionem valere juberet3 nam quid maius in taudem
Demosthenis dici potest, quam quod Panaetius pronuntiat?

