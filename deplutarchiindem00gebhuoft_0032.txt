..28-

At quod deinde tradit puerum Demosthenem elegantioris et ingenuo
puero dignae disciplinae expertem mansisse, manifesto repugnat cum
Dem. 18, 257 (265).

Quid inde colligendum? Plutarchum hac in re alium fontem se·
cutum esse. '

Re vera'Aesch. 3, 255 similiter dicit: τίνες ὑμῶν εἰσιν οἱ βοηθήσοντες
Δημοσθένεις πότερον οἱ συγκυνηγέται ἢ οἱ συγγυμνασταὶ αὐτοῦ, ὅτ’ ἦν ἐν
ἡλικίας ἀλλὰ μὰ τὸν Δία τὸν Ὀλύμπιον, οὐχ ὃς ἀγρίους κυνηγετῶν, οὐδὲ
τῆς τοῦ σώματος εὐεξίας ἐπιμελούμενος διατετέλεκεν, ἀλλ’ ἐπασκῶν τέχνας
ἐπὶ τοὺς τὰς οὐσίας κεκτημένους (videl. tutores) διαγεγένηται. Atqui ne
Aesch. quidem his verbis eum artium liberalium rudem fuisse ait, quin
etiam extremis verbis contrarium significat. Num igitur Plut. ad vitam
peculiarem confugisse videtur? At minime cogimur hoc suspicari, modo
reputemus Plutarchum saepe suo iudicio nimis confisum res exiguas in
maius auxisse.

ltaque cum or. c. Aphob. 1, cui se paulo antea adiunxerat, haec in·
veniamus ἓ 45: ὥστε κ. τοὺς διδασκάλους τοὺς μισθοὺς ἀπεστέρηκε, Plut.
haec. sine dubio suo arbitrio interpretatus est; hanc in sententiam et voce
δοκεῖ perducimur.

Reliqua ex Aesch. 3, 255 profecta esse verisimile est. Unde autem
primam causam, cur Βάταλος vocatus sit, hauserit, multo difficilius dictu3
nam etiamsi ap. Aesch. 2, 99 (ἐν παισὶν ὢν ἐκλήθη δι’ αἰσχρουργίαν τινά
καί κιναιδίαν Βάταλος) habemus, ex quo illud colligi possit, tamen nullum
alium locum investigare potui, quo eum hanc quoque orationem accurate
excusisse perspicue eluceat. Fieri igitur potest, ut in stirpe talia invenerit.

Alteram partem huius capitis inde a verbis ἧν δὲ ὁ Βάταλος . . .
aliunde desumptam esse intelleget, quisquis comparaverit, quam cum eis
quae antecedunt non concinat. Ut exemplo utar, quomodo verba δοκεῖ δὲ
κ. τῶν οὐκ εὐπρεπῶν τι λεχθῆναι τοῦ σώματος μορίων παρὰ τοῖς Ἀττικοῖς
τότε καλεῖσθαι βάταλος cum causa paulo ante prolata conveniunt. Deinde
mirum quam inepte et inconcinne his minutiis perturbetur rerum ordo ac
series. Quas Plutarchum quidem non undique collegisse quis neget& lmo
vero incurrit in mentem doctus homo generis Alexandrinorum, scholiastarum
more id agentium, ut alicui loco alicuius scriptoris quam clarissima lux
affunderetur. Re vera haec suspicio confirmatur comparatis scholiis, quae
cod. antiquissimus Aeschinis oratoris, Coislinianus f., quem X. saeculi esse
putant, praebet ad locum 1, 126, ubi vox Βάταλος et 2, 99, ubi Ἀργᾶς,
quorsum quaeque spectet, eodem fere quo apud Plut. ordine explicatur:

