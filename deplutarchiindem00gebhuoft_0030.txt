..25-

locos quosdam ab Aeschinis et Demosthenis narratione dissidentes suo arbitrio
ita immutasse, ut aut contraria diceret aut, quae nisi aequali scriptori nemini
nota esse potuerunt, adderet. Deinde Rueh11) animadvertit Plutarchum
Cim. 0. 7 ad Aesch. or. in Ctes. ἓ 183 sqq. spectare3 qui orationi inse·
ruerat Cimoni ob victoriam ad Strymonem reportatam tres hermas positos
esse idque, quamquam in iis non ipsius ducis Cimonis nomen inscriptum
esset, sed solius populi, magni honoris Cimoni testimonium et fuisse et
esse. Quam rem cum Plut. l. m. eadem fere brevitate narret, Ruehl suo
iure ex Aeschine repetitam esse monuit. Atqui Plutarchus et ante et postea
eodem Ruehlio probante Theopompea refert. Nonne inde suspicio etiam
magis confirmatur Theopompum saepius ex Aeschine hausisse? Quin imo
exploratum est eum, cum effigiem hominum illustrium depingebat, adversarios
sequi solitum esse3 velut, ut luculento exemplo utar, in Philippi moribus
illustrandis Demosthenem minime sprevit (cf. fr. 249 et Dem. Olynth. ΙΙ
18 sqq.); pertinent huc etiam aliquae res a Diodoro traditae3 neque enim
habemus, quod in ea re ab Haakio2) dissideamus monente, quicquid apud
Diodorum Demosthenem redoleat, a Theopompo profectum esse, quem
Philippum ob morum pravitatem severe castigasse ex Polyb. Vllf 11 et
fragm. 249 elucet.

Sequitur ut coniciamus Theopompum, cum Demosthenis omniumque
demagogorum Philippo adversantium mores describeret, adversariorum
orationes adisse. Cui sententiae non modo non absonum est, verum etiam
favet, quod Theopompum Philippica post annum 324 edidisse duobus frag-
mentis (fr. 334 ap. Polluc. V 42; fr. 108 ap. Plut. Demosth. 0. 26) cog-
noscimus3 itaque fieri potuit, ut Aesch. or. in Ctes. in manibus haberet.
Sed eandem rem, quo clarior fiat, ubi primum locus datus erit, paucis
retractabo (ad cap. 4).

Reliquos auctores delibatos tantum esse suo loco docebo. Quoniam
hoc modo in universum, quos potissimum auctores Plutarcho in Demosth-
vita praesto et maximo usui fuisse putandum sit, disputavi, quid ex libro
ipso elici possit, experiendum est.

C. 1—3 ex Plutarchi stilo fluxisse et rebus narratis et nexu sen-
tentiarum et sententia communi comprobatur.

C. 3 explicat se ex actionibus naturas moresque Demosthenis et
Ciceronis comparaturum esse Caeciliique Calactini rationem abicit,
qui temere σῦγκρισιν τοῦ Δημοσθένους καὶ Κικέρωνος scribere ausus sit.

 

1) Ruehl ‘die Quellen Plutarchs im L. des Cimon’ Marbg. 1867, p. 26 sq.
, 2) Haake ‘de Duride Samio Diodori auctore' Bonnae 1874, p. 48.

