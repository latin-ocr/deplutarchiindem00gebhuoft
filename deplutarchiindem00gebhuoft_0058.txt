...54—

Apparet igitur Plutarchum et fontibus singularibus (I-vl) et ἀποφθεγμάτων
collectionibus (Vll—X) usum esse. —- v

Haec postquam exposuimus, quaefides huic vitae insit, breviter
adumbremuS.

Plutarchus tam magno desiderio pristinae Graecorum gloriae accensus
erat, ut in deliciis haberet celeberrimorum virorum imagines depingere et
tamquam exempla posteritati reservare. Itaque cum iudicium ad honestatis
magis quam ad artis rationes redigeret, semper, quicquid opprobrio eorum,
quos celebrabat, dictum erat, οἵ) πάνυ προθὺμως i. e. iudicio adhibito et
collatis pluribus iisque probatis testibus recepit. Itaque non modo in Theo-
pompi et Aeschinis severiora iudicia pugnavit, sed etiam Idomenei bilem
prorsus respuit, plurimaque testimonia collegit, quibus sibi persuaderet
Demosthenem corruptum et in pugna parurn fortem fuisse. Quid quod
c. 31 periclitatur eum etiam a corruptelae suspicione purgare fabulam addens
prorsus inanem; eodem capite praedicat fatum, quod Demosthenis necem
ultum sit. Ut alia huius benevolentiae signa mittamus, apparet iam satis
Abbing (ap. Volkmann, Leben, Schriften und Philosophia des Plutarch,
Berlin 1873, ΙΙ 340) non leviter iudicasse cum diceret, Plutarchi in historia
veri studio inter alia ‘maxime obfuisse summam ipsius humanitatem.

Deinde, quamquam nullam eruditionis ostentationem animadvertere
possis, peccavit Pl. in eo, quod, animos ut quam maxime moveret et de-
lectaret, nonnunquam res t1·ansponebat‚ temporum ordinem turbabat atque
adeo res traditas suo arbitrio interpretabatur.

Nam verisimile est eum cap. 5, ubi narrat, quomodo Demosthenes
Callistrati audiendi occasionem nanctus sit, ita Hermippi vestigiis institisse,
ut, quam narrationem hic adoptaverat, desereret et, quo colores vividiores
fierent, alius scriptoris narrationem ab Hermippo commemoratam sequeretur.
-— Similia de causa Harpalica atque de fuga animadvertimus. Cap. 16
de Demosthenis legatione in liquidum perduci nequit, utrum Aeschinis
cavillationes ipse summa audacia in contrarium immutaverit, an memoria ”
lapsus sit, an apud Theopompum vel in stirpe diversa invenerit.

Denique plane alia ac stirpis auctores utebatur ratione. Nam, quam-
vis vehementer vita umbratili delectaretur, non adeo otio abundavit, ut ad
exemplum Peripateticorum et aliorum doctorum Alexandrinorum omnes ad
unum scriptores de unaquaque vel minutissima re adiret, sed satis habere
coactus est unum vel duos largiores fontes universe secutus flosculos undique
decerptos suo quemque loco vitis inserere. Itaque Demosthenis or. de cor„
quam inde a c. 1 7 singulariter sequi coeperat, tum demum deseruit, cum vidisset

