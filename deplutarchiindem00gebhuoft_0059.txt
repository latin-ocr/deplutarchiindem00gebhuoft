...55-

nihil se ¹ex ea amplius proficere posse, Theopompoque et Aeschini se quam
maxime adiunxit, cum ab eis allectus esset, nihil curans Philochori aliorum-
que aequalium vel subaequalium rerum scriptorum historias.
Inde etiam illa neglegentiae indicia (c. 4 de educatione, c. 17 de Theo-
phrasti nomine, c. 17 de bello Amphissensi) originem ducunt.
Nihilominus Plutarcho gratias habere debemus, quod tam multarum

⁴ tamque illustrium rerum memoriam condidit. Nam Peripateticorum opera

temporum invidia interierunt et, quamquam multa ex iis fragmenta sedulitate
Pseudoplutarchi, Photi, Athenaei, Suidae, reliquorum hominum antiquitatis

²‘ studiosorum aetatem tulerunt, tamen saepe, opinor, dubii haereremus et rerum

nobilissimarum ignari essemus, nisi Plutarchus haec magna pietatis suae
erga maiores exstruxisset monumenta.

