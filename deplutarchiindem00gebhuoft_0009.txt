,5.-

librum Ὦρα Σαμίων inscriptum illic et paullo antea nonnunquam ad res
Samiae describendas a Plutarcho excussum esse. ¹)

- Tantum igitur abest, ut Plut. calumniari consuevisse videatur, ut
*appareat eum nisi diversis fontibus examinatis neminem unquam auctorem
exagitasse. -

Consequens est, ut ipsis verbis κομιδῇ φλυαροῦσι (c. 30) quaerere
iubeamur, quibus fontibus nixus tam acerbum de Demetrio Magnete, quem
quidemillud contendisse elucet ex Pspl. p. 847a, tulerit iudicium. Ceterum
Roesiger. ipse sibi adeo non constat, ut re vera Plutarchum alium praeter
hos duos scriptores ante oculos habuisse credat. Dicit enim quasi obiter
(p. 37): ‘cum autem mortem Demosthenis ad Satyri narrationem accommoda—
verit, ad quem etiam alibi se iunxit, sequitur eum praeter Satyrum
Demetrium in manibus habuisse eique permulta debere'. Quid si mutata
sententia dicamus eum praeter Demetrium, quem quidem convicio addito
abicit, Satyro permulta debere? Nam Satyro quidem nusquam adversatur,
quamquam eius libris saepius, velut ad Alcibiadis vitam (Fricke Lm. p. 49 sqq.)
et nisi fallor ad alias quoque vitas usus est.

. Quin imo¹ constat Plutarchum singulari sagacitate fidissimum quemque
venique studiosissimum scriptorem perscrutatum esse, fide indignos et calum-
niatores raro secutum esse. Qua de causa — id quod infra demonstrabo
-- et Duridem, cui parvam fidem habuit, et Idomeneum Lampsac., quem
hominem maledicendi cupidissimum esse cognoverat, raro respexit.

Quid ergo, quoniam Plutarchum tum ipsum, cum alicui scriptori
obloquitur, plures fontes inter se comparavisse atque omnino suum sibi
iudicium ubique servasse apparet, num ei illi loci, quibus in Theopompum
(c. 13, 18, 21) et Aeschinem (c. 22) invehitur, abiudicandi sunt? Nam
quam maxime mirum est, quod Roesiger ad hos legem illam non rettulit.
Denique dubium non est, cuius ex stilo fluxerint haec: μοι δοκεῖ c. 12,
οὖν. ἄν μοι δοκοῦσι ibid„ ὅθεν οὒκ οἶδ’ ὅπως παρέστη Θεοπόμπῳ λέγειν e. 13,
ὡς γράφει ,καὶ τραγῳδεῖ Θεόπομπος c. 21, ἐγὼ δ’ οὐκ ἂν εἴποιμι c. 22, ταῦτα
μὲν εἰπεῖν προήχθημεν c. 22 extr„ ut praetermittam etiam illa δοκεῖ c. 4
similesque voces magnam partem, illa φαίνεται c. 13 et 14, φανερὰ ἧν c. 16
omnia Plutarcho esse adiudicanda‚ quod infra in clara luce ponam.

At, dixerit aliquis, operam perdis! nam Roesiger sagacissime inda·
gavit Plutarchum sibi non constare, non semel sibi obloqui, ergo iudicii
sui compotem non esse. Concedo Plutarchum nonnunquam sibi deesse3

ι) Η. Sauppe ‘die Quellen Plutarchs Γῡι· das Leben des Pericles', Abh. d,
k. G. d. W. z. Gott. XIII.

 

