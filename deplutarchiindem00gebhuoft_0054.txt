...50-

Demosthenis, eius damnatio et mors ad illustrandos mores vel potius vitio.
Demosthenis late fuseque exaggerantur, penuria scilicet rerum in civitate
regenda praeclare gestarum. Itaque non solum stirpem, in qua de moribus
diligenter expositum esse scimus, ad verbum fere excussit, sed etiam data

occasione ex aliorum scriptorum lectione nonnulla his adiecit.

Quod quousque pertineat, nunc, quantum possum, explicaturus sum. ·

Cap. 24 priorem partem eidem, qui res Alexandri recensuit, fonti
tribuo.

Deinde, quae de oratione de corona traduntur, in eius orationis margine
magna ex parte exstitisse puto. De Dionysio Halic. vel Caecilio Cal. cogitare
non cogimur, cum spatium decem annorum, quod Plut. intercessisse tradit,
antequam causa in iudicium deduceretur, ex scriptore aetate superiore repe-
titum esse eo, quod iam Cicero eam computationem exhibet (de opt. gen.
or. 7, 22), comprobetur. Quin etiam hac futili temporis computatione ab
his viris subtilissimo iudicio praeditis avertimur. At in stirpe multo ante
Ciceronem composita hoc exstitisse equidem non repugno, si modo ille locus
excipiatur, quo Plut. ex spurio illo, quod etiamnunc ἓ 54 sq. or. de cor.
legitur, plebiscito Chaerondae archontis nomen in librum recepit.

Ca p. 25 et 26 init. continentur famosa illa Harpalica. Harpalus
sine dubio ab omnibus rerum Alexandri scriptoribus valde celebrabatur3
nam Plut. in Alex. vita de eo saepe et multa disseruit (c. 10, 22, 35, 41), ’
et in vitas Pseudoplutarcheas irrepsit eius mentio, ubicunque locus dabatur
(p. 846a sq„ 848f, 8500). ln Demosthenis vita apparet Plutarchum et
scriptoribus rerum Alexandri M. et stirpis narratiunculis et Theopompo niti.
Sed certis finibus definire, quid illinc, quid hinc assumpserit, perquam diffi-
cile est; nam quis certi quicquam statuere studeat, quin, cum fontes non
satis succurrant, harioletur? Itaque nonnulla animadversione digna afferre
sufficiat.

q C. 25 init. voce ἐποφθαλμιάσαντες ad Hyperidis orationes perducimur;
nam Pollux 2, 62 (Hyperid. fragm. 258 ed. Blass) docet hocrvtott ὲποφ-’
θαλμιᾱν τὸ ἐπιθυμεῖν τινος, καὶ ὣφθαλμίασε τὸ ἐπεθύμησεν Ὑπερείδης.
Neminem fugit hoc in Hyp. or. adv. Demosth. scriptum fuisse, cuius orationis.
alia quoque patent vestigia, si modo contuleris fragm. 12 Blass p. 16 v. 13 sqq.
cum eo, quod Plutarchus c. 25 s. m. et e. 26 in. refert3 atque verisimile
est in stirpe omnia ad hanc rem spectantia cum ex oratione modo com-
memorata tum ex aliis scriptoribus, plerumque fabularum sectatoribus,
collata fuisse; velut, quod de poculo narratur, ex Lynceo, Duridis fratre,

